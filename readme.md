# Navodila za nastavitev osebne Hugo strani laboratorija

V tem dokumentu so navedena navodila, kako nastaviti in uporabljati svojo Hugo stran za laboratorij. Vsak član laboratorija bo imel svojo Hugo stran, ki bo gostovana pod domeno **organization_name.github.io/member_repository**.

## 1. Kopiranje predloga repozitorija

1. Prijavite se v GitHub in pojdite na GitHub organizacijo laboratorija.
2. Odprite [predlogo Hugo strani](https://github.com/laboratorij-km/member-template), ki je na voljo v repozitoriju.
3. Kliknite gumb **Use this template**.
4. Ustvarite novo ime za vaš osebni repozitorij. Priporočljivo je, da uporabite svoje osebno ime, na primer: **ime-priimek**
5. Preverite, da je izbrana možnost Public repository, in kliknite Create repository

## 2. Kloniranje repozitorija

1. Odprite terminal ali ukazno vrstico in klonirajte svoj novoustvarjeni repozitorij na lokalni računalnik:

```bash
git clone https://github.com/laboratorij-km/ime-priimek.git
```

2. Premaknite se v imenik repozitorija:

```bash
cd ime-priimek
```

## 3. Urejanje osebne vsebine

Vse spremembe boste izvajali znotraj svojega repozitorija. Vaša osebna stran v Hugo je zasnovana tako, da omogoča preprosto upravljanje vsebin. Spodaj so podana navodila za pisanje objav in nastavitev strani.

### 1. Urejanje glavne biografije

Glavna biografija vsakega člana je v datoteki **content/\_index.md**. Ta datoteka predstavlja vašo domačo stran in vsebino, ki bo vidna ob obisku vašega profila.

#### Kako urediti biografijo:

1. Odprite datoteko **content/\_index.md**.
2. Vnesite ali uredite svojo biografijo. Uporabite Markdown za formatiranje besedila.

Primer vsebine:

```markdown
+++
title = "Ime Priimek"
+++

# Dobrodošli

Sem Ime Priimek, raziskovalec v Laboratoriju za računalništvo in informatiko.
```

### 2. Ustvarjanje novih strani

Vsaka dodatna stran, ki jo želite imeti na svojem profilu, potrebuje svojo mapo in datoteko \_index.md.

#### Koraki za ustvarjanje nove strani:

1. Če želite ustvariti novo stran, na primer **"Predavanja"**, ustvarite naslednjo strukturo:
   - **content/lecturing/\_index.md**
2. Za vsako podstran znotraj te strani (npr. posamezni predmeti) lahko ustvarite dodatne datoteke, na primer:
   - **content/lecturing/subject1.md**

#### Primer nove strani **"Predavanja"**

```bash
hugo new content/lecturing/_index.md
```

#### Vsebina **content/lecturing/\_index.md**:

```markdown
+++
title = "Predavanja"
+++

# Moji predmeti

Tukaj so navedeni predmeti, ki jih predavam.

1. [Subject 1]({{< relref "subject1.md" >}})
2. [Subject 2]({{< relref "subject2.md" >}})
```

#### Vsebina **content/lecturing/subject1.md**:

```markdown
---
title = "Predmet 1"
---

# Opis predmeta 1

Podroben opis predmeta.
```

### 3. Urejanje datoteke hugo.toml

Vsakič, ko dodate novo stran, morate posodobiti datoteko hugo.toml, da se nova stran prikaže v meniju. Poleg tega morate prilagoditi naslov, baseURL, in meni.

#### Koraki za urejanje:

1. Odprite datoteko **hugo.toml** v korenu svojem repozitoriju.
2. Spremenite osnovne nastavitve strani:
   - **baseURL**: Tukaj vnesite URL vašega repozitorija. Nadomestite ime-priimek z imenom vašega repozitorija.
   - **title**: Vnesite naslov svoje strani.
   - **menu**: Dodajte nove strani v meni.

#### Dodajanje novega menija:

Če želite dodati novo stran v meni, na primer za "Raziskave", ki se nahaja v **content/research/\_index.md**, v datoteko hugo.toml dodajte nov vnos:

```toml
  [[menu.main]]
    name = "Raziskave"
    url = "/research/"
    weight = 4
```

#### Primer urejene datoteke **hugo.toml**:

```toml
baseURL = 'https://laboratorij-km.github.io/ime-priimek/'  # Spremenite ime repozitorija
languageCode = 'en-us'
title = 'Ime Priimek'
theme = "member-theme"

[menu]
  [[menu.main]]
    name = "Home"
    url = "/"
    weight = 1

  [[menu.main]]
    name = "Predavanja"
    url = "/lecturing/"
    weight = 2

  [[menu.main]]
    name = "Projekti"
    url = "/projects/"
    weight = 3

```

### 4. Testiranje lokalnih sprememb

Preden pošljete svoje spremembe v GitHub, je priporočljivo, da svojo stran preizkusite lokalno z ukazom Hugo, kar vam omogoča hitrejši pregled in odkrivanje morebitnih napak.

#### 4.1 Uporaba "hugo server"

Ukaz **"hugo server"** vam omogoča, da zaženete lokalni strežnik, kjer lahko pregledate svojo stran, ne da bi jo objavili.

**Kako uporabiti hugo server:**

1. Odprite terminal ali ukazno vrstico v korenskem direktoriju vašega Hugo repozitorija.
2. Zaženite naslednji ukaz:

```bash
hugo server
```

Ta ukaz bo ustvaril lokalni strežnik, ki bo na voljo na naslovu http://localhost:1313/. Stran bo samodejno osvežena, če boste v datotekah izvedli spremembe. To vam omogoča hitrejše testiranje vsebine.

#### 4.2 Uporaba "hugo server -D"

Ko razvijate novo vsebino, lahko želite testirati strani ali objave, ki še niso objavljene, ker so označene kot osnutki. V ta namen uporabite ukaz **"hugo server -D"**, ki omogoča prikaz osnutkov.

**Kako uporabiti "hugo server -D":**

1. Če imate osnutke, ki jih želite pregledati pred objavo, zaženite naslednji ukaz:

```bash
hugo server -D
```

S tem ukazom bodo vidne tudi vse strani ali objave, ki imajo v svojem frontmatter parametru draft = true.

#### 4.3 Kaj pomeni parameter "draft"?

V vsaki objavi ali strani, ki jo ustvarite v Hugo, lahko uporabite parameter draft, ki določa, ali je stran pripravljena za objavo ali je še v fazi osnutka.

Primer parametra **draft** v frontmatter:

```markdown
+++
title = "Moj prvi projekt"
date = 2024-10-10
draft = true
+++
```

- Če je **draft = true**, bo stran skrita in ne bo objavljena na produkcijski strani.
- Če je **draft = false**, bo stran vidna in objavljena na vaši spletni strani.

Ko ste pripravljeni, da stran objavite, preprosto spremenite vrednost parametra **draft** na **false**, nato pa lahko svojo stran testirate lokalno z hugo server ali naložite spremembe na GitHub.

## 4. Dodajanje profila v glavni repozitorij

1. Pojdite na glavni repozitorij laboratorija organization_name.github.io.
2. Poiščite datoteko **data/members.yaml**, kjer se hranijo podatki o vseh članih laboratorija.
3. Dodajte svoje podatke, kot v spodnjem primeru:

```yaml
staff_members:
  - name: "Ime Priimek"
    bio: "Vaša kratka biografija."
    image: "img/people/vaša_slika.jpg"
    contact: "vaš_email@example.com"
    relurl: "ime-priimek/"
    phone: vaša telefonska številka
```

4. V datoteko **static/img/people/** dodajte svojo sliko profila. Prepričajte se, da ime slike ustreza tistemu, kar ste vnesli v **data/members.yaml**.

## 5. GitHub Actions: Samodejna gradnja in objava

Ko naredite spremembe na svoji strani in jih naložite v GitHub, ni potrebno ročno graditi strani ali jih nalagati na strežnik. Za to skrbi datoteka z GitHub Actions, ki se nahaja v **.github/workflows/hugo.yaml**.

### Kaj dela ta datoteka:

- Ob vsakem "push" na glavno vejo (**main**) se vaša stran samodejno zgradi in objavi.

- Uporablja Hugo za gradnjo statične strani in jo nato objavi na GitHub Pages.

- Postopek zajema namestitev Hugo, sestavo statične strani in objavo na GitHub Pages, kjer bo vaša stran dostopna.

Zato vam ni treba skrbeti za ročno upravljanje strežnika ali nalaganje strani. Vse se dogaja samodejno ob vsaki spremembi, ki jo pošljete v svoj repozitorij.

## 6. Posodabljanje in objavljanje

Po urejanju datotek in ustvarjanju novih vsebin, zaženite naslednje ukaze, da pošljete spremembe v repozitorij:

```bash
git add .
git commit -m "Dodana nova stran in objava"
git push
```

To bo sprožilo postopek gradnje in objave preko GitHub Actions. Vaša stran bo posodobljena in dostopna na naslovu: https://laboratorij-km.github.io/ime-priimek/.
